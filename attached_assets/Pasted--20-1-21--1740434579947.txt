Άρθρο 20
Διακίνηση ναρκωτικών
1. Όποιος, εκτός από τις περιπτώσεις που προβλέπο−
νται στα άρθρα 21, 22 και 23, διακινεί παράνομα ναρ−
κωτικά, τιμωρείται με κάθειρξη τουλάχιστον οκτώ (8)
ετών και με χρηματική ποινή μέχρι τριακόσιες χιλιάδες
(300.000) ευρώ.
2. Με την επιφύλαξη των διατάξεων του άρθρου 29, ως
έγκλημα διακίνησης ναρκωτικών νοείται κάθε πράξη με
την οποία συντελείται η κυκλοφορία ναρκωτικών ουσιών
ή πρόδρομων ουσιών που αναφέρονται στους πίνακες
της παραγράφου 2 του άρθρου 1 και ιδίως η εισαγωγή,
η εξαγωγή, η διαμετακόμιση, η πώληση, η αγορά, η προ−
σφορά, η διανομή, η διάθεση, η αποστολή, η παράδοση,
η αποθήκευση, η παρακατάθεση, η παρασκευή, η κατοχή,
η μεταφορά, η νόθευση, η πώληση νοθευμένων ειδών
μονοπωλίου ναρκωτικών ουσιών, η καλλιέργεια ή η συ−
γκομιδή οποιουδήποτε φυτού του γένους της κάνναβης,
του φυτού της μήκωνος της υπνοφόρου, οποιουδήπο−
τε είδους φυτού του γένους ερυθρόξυλου, καθώς και
οποιουδήποτε άλλου φυτού από το οποίο παράγονται
ναρκωτικές ουσίες, η παραγωγή και η εκχύλιση ναρκω−
τικών ουσιών, η χορήγηση ουσιών για υποκατάσταση
της εξάρτησης κατά παράβαση των σχετικών διατά−
ξεων, η διεύθυνση καταστήματος στο οποίο γίνεται εν
γνώσει του δράστη συστηματική διακίνηση ναρκωτικών,
η χρηματοδότηση, η οργάνωση ή η διεύθυνση δραστη−
ριοτήτων διακίνησης ναρκωτικών ουσιών, η νόθευση
ή η κατάρτιση ή η χρησιμοποίηση πλαστής ιατρικής
συνταγής για τη χορήγηση ναρκωτικών με σκοπό τη
διακίνησή τους, καθώς και η μεσολάβηση σε κάποια
από τις πράξεις αυτές.
3. Αν περισσότερες πράξεις διακίνησης αφορούν την
ίδια ποσότητα ναρκωτικών συντρέχει μόνο ένα έγκλημα
διακίνησης. Κατά την επιμέτρηση της ποινής λαμβάνεται
υπόψη το σύνολο των επί μέρους πράξεων διακίνησης,
το είδος, η συνολική ποσότητα και η καθαρότητα του
ναρκωτικού, καθώς και η βαρύτητα των σχετικών επι−
πτώσεων στην υγεία.
Άρθρο 21
Ιδιαίτερες περιπτώσεις
1. Με ποινή φυλάκισης μέχρι τρία έτη τιμωρείται
όποιος:
α) διακινεί μικροποσότητες ναρκωτικών, με σκοπό να
εξασφαλίσει την κάλυψη των καθημερινών ατομικών
του αναγκών χρήσης και είναι εξαρτημένος,
β) διαθέτει ναρκωτικά χωρίς κέρδος σε οικείους του,
με σκοπό να καλύψει τις άμεσες ανάγκες χρήσης τους.
2. Με την ίδια ποινή τιμωρείται όποιος, από την πο−
σότητα ναρκωτικών που έχει προμηθευτεί για τις προ−
σωπικές του ανάγκες, διαθέτει χωρίς κέρδος μέρος της
σε άλλον για δική του αποκλειστική χρήση.
Η κρίση ότι η διάθεση γίνεται για αποκλειστική χρήση
από τον τρίτο και από ποσότητα που καλύπτει προσω−
πικές ανάγκες του δράστη θεμελιώνεται στα στοιχεία
που αναφέρονται στο άρθρο 29 παράγραφος 1 εδάφιο
δεύτερο.